---
title: Посилання на об'єкт
slug: Glossary/Object_reference
tags:
  - Посилання
  - Словник
translation_of: Glossary/Object_reference
---
<p><strong>Посилання на об&apos;єкт</strong> (англ. object reference) — це певний <em>ключ</em>, призначений для опосередкованого доступу до об&apos;єкта. Залежно від мови програмування то може бути адреса об&apos;єкта в пам&apos;яті, чи будь-який неповторний ключ (рядок або число) в асоціативному масиві абощо.</p>

<p>В таких мовах програмування, як C/C++, розрізняють три різновиди змінних: вказівник (англ. pointer), посилання (англ. reference) та, власне, значення. Це рівною мірою стосується як <a href="/uk/docs/Glossary/Primitive" class="glossaryLink" title="простих типів даних: Примітив (проста величина, простий тип даних) являє собою дані, що не є об&apos;єктом та не мають методів. В JavaScript є шість простих типів даних: string, number, boolean, null, undefined та symbol (з&apos;явився в ECMAScript 2015).">простих типів даних</a>, так і <a href="/uk/docs/Glossary/object" class="glossaryLink" title="об&apos;єктів: Об&apos;єкт являє собою структуру, що містить власне дані та інструкції для обробки даних. Часом об&apos;єкти стосуються справжніх речей, як-от авто чи мапа у грі в автомобільні перегони. Прикладами об&apos;єктно-орієнтованих мов програмування є JavaScript, Java, C++, Python, Ruby тощо.">об&apos;єктів</a>. Натомість в Java, JavaScript та багатьох інших мовах розрізняють лише значення (за значенням зберігаються та передаються лише прості величини) та посилання (об&apos;єкти завжди передаються та зберігаються за посиланням).</p>

<h2 id="Приклади">Приклади</h2>

<p>Збагнути різницю між значенням та посиланням легко з порівняння двох прикладів.</p>

<p>Пості величини завжди зберігаються як значення, а тому копіювання означає створення незалежної копії самого значення:</p>

<pre class="brush: js">var origin = 5;
var clone = origin;

console.log(origin);  // виводить 5
console.log(clone);   // виводить 5

origin++;

console.log(origin);  // виводить 6
console.log(clone);   // виводить 5</pre>

<p>Втім змінна ніколи не зберігає сам об&apos;єкт, а лише посилання на нього. Звідси випливає те, що копіювання змінної, що посилається на об&apos;єкт, створює не копію об&apos;єкта, а копію посилання, а отже обидві змінні посилаються на одне й те саме:</p>

<pre class="brush: js">var origin = {x: 5};
var clone = origin;

console.log(origin.x);  // виводить 5
console.log(clone.x);   // виводить 5

origin.x++;

console.log(origin.x);  // виводить 6
console.log(clone.x);   // виводить 6
</pre>

<h2 id="Дізнатись_більше">Дізнатись більше</h2>

<h3 id="Загальні_відомості">Загальні відомості</h3>

<ul>
 <li><a href="https://uk.wikipedia.org/wiki/Посилання_(програмування)">Посилання</a> у Вікіпедії</li>
</ul>
